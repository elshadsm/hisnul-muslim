<resources>

    <string-array name="translation_0">
        <item>Bizi öldürdükdən sonra dirildən Allaha həmd olsun. (Ölüb dirildikdən sonra isə) qayıdış Onadır</item>
        <item>Allahdan başqa məbud yoxdur,
O təkdir, Onun şəriki yoxdur. Mülk
Onundur və həmd Onadır! O hər şeyə
Qadirdir. Allah pak və müqəddəsdir.
Həmd Allahadır. Allahdan başqa məbud
yoxdur. Allah ən Böyükdür. Qüdrət
və güc yalnız Uca və Böyük Allahdadır!
Ey Rəbbim məni bağışla!</item>
        <item>Bədənimə salamatlıq verən, ruhumu
mənə qaytaran və mənə Onu
yad etməyə izin verən Allaha həmd
olsun!»</item>
        <item>Həqiqətən, göylərin və yerin
yaradılmasında, gecə ilə gündüzün
bir-birini əvəz etməsində ağıl sahibləri
üçün dəlillər vardır. O kəslər ki, ayaq
üstə olanda da, oturanda da, uzananda
da Allahı yad edir, göylərin və yerin
yaradılması haqqında düşünürlər
(və deyirlər): «Ey Rəbbimiz! Sən bunları
əbəs yerə yaratmamısan. Sən pak
və müqəddəssən. Bizi Odun əzabından
qoru! Ey Rəbbimiz! Sən Oda daxil
etdiyin kəsi əlbəttə, rüsvay edərsən.
Zalımların köməkçiləri olmaz. Ey Rəbbimiz!
Həqiqətən, biz: «Rəbbinizə iman
gətirin!» – deyə imana çağıran bir kimsənin
çağırışını eşidib iman gətirdik.
Ey Rəbbimiz! Günahlarımızı bizə bağışla,
təqsirlərimizdən keç və canımızı itaətkarlarla (möminlərlə) bir yerdə al!
Ey Rəbbimiz! Öz elçilərinin vasitəsi
ilə bizə vəd etdiklərini ver və qiyamət
günü bizi rüsvay etmə! Şübhəsiz ki,
Sən vədə xilaf çıxmırsan!» Onların
Rəbbi onlara cavab verdi: «Mən, sizlərdən
– istər kişi, istərsə də qadın olsun
– heç bir iş görənin əməyini puç
etmərəm. Siz bir-birinizdənsiniz (dində
kişi və qadın eynidir). Hicrət edənlərin,
öz yurdlarından çıxarılanların,
Mənim yolumda əziyyətə düçar olanların,
vuruşanların və öldürülənlərin
əlbəttə təqsirlərindən keçəcək və onları
(ağacları) altından çaylar axan cənnətlərə
daxil edəcəyəm. (Bu, onlar üçün)
Allahdan bir mükafatdır. Gözəl mükafat
yalnız Allah yanındadır». Qoy
kafirlərin diyarbədiyar gəzib-dolaşması
səni aldatmasın! Bu, az (yaxud
keçici) bir zövqdür. Sonra isə onların məskəni Cəhənnəmdir. Ora nə pis yataqdır!
Lakin öz Rəbbindən qorxanlar
üçün [ağacları] altından çaylar axan
cənnətlər vardır ki, onlar orada əbədi
qalacaqlar. (Bu, onlar üçün) Allahdan
bir ziyafətdir. Allah yanında olan (nemətlər)
itaətkarlar (möminlər) üçün
daha xeyirlidir. Həqiqətən, Kitab əhlindən
elələri də vardır ki, Allaha müti
olaraq həm Allaha, həm sizə nazil
edilənə, həm də özlərinə nazil edilənə
inanır, Allahın ayələrini ucuz qiymətə
satmırlar. Onların öz Rəbbi yanında
mükafatları vardır. Şübhəsiz ki, Allah
tez haqq-hesab çəkəndir. Ey iman gətirənlər!
Səbir edin, dözümlü olun,
(sərhəd boyu) növbə ilə keşik çəkin və
Allahdan qorxun ki, bəlkə nicat tapasınız! (Ali-İmran, 190-200).1</item>
    </string-array>

</resources>
